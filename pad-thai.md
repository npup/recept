# Pad thai

## Ingredienser

Ca. 6 portioner.

* Kycklingfilé, ca. 1000 g.
* Risnudlar, 
* Vitkål, ca 400 g.
* Purjolök, en stor
* Ägg, 3 st.
* Vitlöksklyftor, 3 st.
* Jordnötter, 3 dl.
* Matolja (raps) till stekning
* Koriander, 1 kruka
* Lime, 1-2 st.

Såsen:

* Fisksås, 2 msk
* Ostronsås, 3 msk
* Kinesisk soja, 1 msk
* Vitlök, 3 klyftor
* Vatten, 6 msk
* Lime, 2 st
* Chilifrukter, 1-2 st.
* Socker, 2 tsk

## Förberedelser

* Strimla kyckling
* Grovhacka jordnötter
* Finstrimla vitkål
* Skiva purjolök
* Klyfta lime
* Hacka koriander
* Vispa äggen lätt

## Tillagning

### Såsen

* Pressa lime
* Pressa vitlök
* Hacka chili

Blanda vatten, limesaft, soja, ostron- och fisksås, socker, den pressade vitlöken och chilin (finhackad). 

### Woken

* Fräs kycklingen i gryta med olja. Lägg sedan i bunke och ställ åt sidan.
* Fräs vitkål och purjo i grytan med ganska mycket olja. Rör om hela tiden så att det inte tar färg (bryns).

### Nudlar

* Koka nudlar enligt anvisning
* Klipp dem ev. litegrann så att de inte är så himla långa (lättare att blanda)
* Låt rinna av ordentligt så att rätten inte blir så blöt till slut

## Färdigställande

* Lägg kycklingen i den frästa vitkålen/purjolöken och fräs lite till (så att kycklingen blir definitivt klar)
* Blanda i ett par matskedar hackade jordnötter
* Blanda i nudlar och sås
* Blanda sist i äggen och fräs tills de "stannat"

## Servering

* Häll över alltihop i en stor fin skål
* Dekorera med den hackade koriandern
* Lägg de resterande hackade jordnötterna i en liten skål
* Lägg limeklyftorna på en asiett

Servera alltihop med en kanna iskallt limevatten.
