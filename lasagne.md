# Lasagne

Man behöver en (lagom) stor ugnsform.

Gör först köttfärssås.  För en stor form lasagne går det åt ungeför hälften av vad som skapas i [köttfärssås-receptet][Köttfärssås].

## Ingredienser

ca 8 portioner

* Köttfärssås (från [receptet][Köttfärssås])
* 12-15 lasagneplattor (beroende på hur tjocka lager man gör och hur stor formen är)
* 2-3 paket mozzarella (125 g. styck)
* 5 dl. mjölk
* 1 dl. vetemjöl
* 50 g. smör
* 1 ganska stor tomat

Kryddor:

* Salt
* Färskmalen svartpeppar


## Tillagning

* Skär all mozzarellan i ganska små bitar
* Skär en tomat så att det blir 8 tunna skivor


### Bechamelsås

1. Lägg smöret i en kastrull.  Salta och peppra lite.  Låt smälta.
2. Blanda i mjölet.  Det blir en ganska tjock massa, men..
3. ...blanda  i ungefär hälften av mjölken och vispa slätt.
4. Ha i resten av mjölken

Rör/vispa lugnt medan du låter såsen börjar bubbla (lagom värme).  Rör nästan hela tiden, så att det inte bränns vid!  Såsen kommer strax att tjockna.

Ta sedan bort såsen från plattan.


### Bygga lasagne

_Sätt ugnen på 220 grader nu, så är den varm vid rätt tillfälle._

1. Lägg ett lager plattor i botten av ugnsformen.
2. Lägg på ett tunt lager köttfärssås.
3. Ringla över bechamelsås (det skall räcka till alla lager).
4. Sprid ut ett lagom antal mozzarellabitar (så att det kommer att räcka till alla lager, och kanske gärna lite extra ost i det översta lagret).

Repetera steg 1-4 tills formen är full eller något tar slut.  På det översta lagret placerar man ut tomatskivorna _ekvidistant_ för vackert resultat. :-)

### Grädda lasagne

Sätt in lasagnen mitt i ugnen, och låt stå där i 20-25 minuter.  Under tiden:

* Diska undan skärbräda, knivar, såskastrull och andra ev tomma skålar (köttfärssåsen?).
* Gör en sallad
* Duka


## Servering

Riven ost och en sallad är gott till.

## Kostnad (exklusive kryddor)

* Köttfärssås (halva satsen enligt receptet) => **75 kr.**
* Lasagneplattor (24 kr/500 g) => **18 kr.**
* Mozzarella (12.50 kr styck) => **25 kr.**
* Smör (45 kr/500 g) => **4.50 kr.**
* Mjölk (12.50 kr/l) => **6 kr.**
* Mjöl (2 kg/18 kr) => **2 kr.**
* Tomat (25 kr/kg) => **8 kr.**

Summa: **138.50 kr.**


[Köttfärssås]: köttfärssås.md
