# Korma chicken curry

Ca. 6 portioner.

## Ingredienser

- 1 kg kycklingfilé
- 2 stora gula lökar, ca. 350 gram
- 100 gram skållad eller hel mandel
- 100 gram smör eller ghee
- 1 tärning kycklingbuljong
- 1 dl russin
- 1 dl hackad färsk koriander (garnering)

- Kryddor:
    - 6 klyftor vitlök
    - 50 gram skalad färsk ingefära i bitar
    - 1 tsk mald kanel
    - 2 msk mald koriander
    - 1 tsk gurkmeja
    - 2 tsk mald spiskummin
    - 2 tsk mald kardemumma
    - 1 tsk salt
    - 1 röd spansk chilipeppar

- Vätskor:
    - 1 dl grädde
    - 1 dl kokosmjölk
    - 4 dl vatten
    - 2 msk citronsaft


## Tillagning

- Lägg smöret i en stor gryta för långkok med lock. Gärna med non-stick botten.
- Skala och dela löken i grova bitar. Kör i en mixer och lägg i grytan.

- Lägg i mixern:
    - skalad vitlök
    - skala och skivad färsk ingefära
    - mandel i mixern (ev. skållad och skalad)
    - sköljd och hrovt delad chili
- Mixa, Lägg i grytan.

- Fräs någon minut och tillsätt kryddorna:
    - kanel
    - mald koriander
    - gurkmeja
    - spiskummin
    - kardemumma

- Rör om.

- Tillsätt kokosmjölk, vatten och grädde.
- Tillsätt salt, buljongtärning, citronsaft och russin.
- Rör om och koka upp.
- Skär kycklingen i bitar

Koka såsen/grunden med lock på låg värme i 2,5 timmar. Rör om då och då och akta så det ej bränns. Späd ev. med lite vatten vartefter.



Inför servering:

- Bryn kyckingbitarna, hälften i taget, i smör och lägg över i grytan.
- Koka upp och låt puttra i 5 minuter.

- Garnera gärna med färsk koriander. Smaka av med salt.

Servera kycklingkorma med ris, yoghurtsås (raita), naan (indiskt bröd), papadams och sallad som grönsallad eller babyspenat.
