# Korma chicken curry

Ca. 6 portioner.

## Ingredienser

* 1 kg. kycklingfilé
* 2 stora gula lökar, ca. 350 g.
* 250 g. broccoli
* 100 g. skållad eller hel mandel
* 100 g. smör eller ghee
* 1 tärning kycklingbuljong
* 1 dl. russin
* 1 dl. hackad färsk koriander (garnering)

* Kryddor:
    - 6 klyftor vitlök (ca 25 g.)
    - 50 g. skalad färsk ingefära i bitar
    - 1 tsk. mald kanel
    - 2 msk. mald koriander
    - 1 tsk. gurkmeja
    - 2 tsk. mald spiskummin
    - 2 tsk. mald kardemumma
    - 1 tsk. salt
    - 1 röd spansk chilipeppar

* Vätskor:
    - 1 dl. grädde
    - 1 dl. kokosmjölk
    - 4 dl. vatten
    - 2 msk. citronsaft

## Tillagning

* Lägg smöret i en stor gryta för långkok med lock. Gärna med non-stick botten.
* Skala och dela löken i grova bitar. Kör i en mixer och lägg i grytan.

* Lägg i mixern:
    - skalad vitlök
    - skalad och skivad färsk ingefära
    - mandel (ev. skållad och skalad)
    - sköljd och grovt delad chili
* Mixa, lägg mixen i grytan.

* Fräs någon minut och tillsätt kryddorna:
    - kanel (1 tsk.)
    - mald koriander (2 msk.)
    - gurkmeja (1 tsk.)
    - spiskummin (2 tsk.)
    - kardemumma (2 tsk.)

* Rör om.

* Tillsätt kokosmjölk (1 dl.), vatten (4 dl.) och grädde (1 dl.).
* Tillsätt salt (1 tsk.), buljongtärning (1 st.) och citronsaft (2 msk).
* Om du vill, mixa med mixerstav för att få det lite slätare.
* Tillsätt russin (1 dl.).
* Skär broccolin (250 g.) i småbitar och ha i dem.
* Rör om och koka upp.

Koka såsen/grunden med lock på låg värme i 2, 5 timmar. Rör om då och då och akta så det ej bränns. Späd ev. med lite vatten vartefter.




Inför servering:

* Skär kycklingen i bitar.
* Bryn kyckingbitarna (hälften i taget) i smör och lägg över i grytan.
* Koka upp och låt puttra i 5 minuter.

* Garnera gärna med färsk koriander. Smaka av med salt.

Servera kycklingkorma med ris, yoghurtsås (raita), naan (indiskt bröd), papadams och sallad eller babyspenat.
