# Kålpudding

## Ingredienser

Till ca. 8 portioner:

### Kål

* Vitkål, 3 kg.
* Gul lök, 1 st.
* Salt, 4 tsk.
* Ljus sirap, 2 dl.
* Ättika 12%, 2 tsk.
* Smör, 100 g.


### Färs

* Gul lök. 2 st.
* Blandfärs, 1200 g.
* Kryddpeppar (mortlad), 2 tsk.
* svartpeppar (mortlad), 2 tsk.
* Salt, 4 tsk.
* Ströbröd, 2 dl.
* Mjölk, 4 dl.
* Ägg, 6 st.

### Lingon

* Frysta lingon, 450 g.
* Strösocker, 1.5 dl.


## Tillagning


* Värm ugnen till 200 grader, varmluft.
* Skär kålen i mindre bitar
* Skala och skiva löken.

Lägg kål och lök på en plåt.  Salta och ringla över sirap. Blanda runt och rosta sedan i ugnen i ungefär 30 minuter.

* Ta ut plåten och blanda kålen med ättiksprit.
* Skala och finhacka löken till färsen.
* Blanda lök, färs, kryddor, ströbröd, mjölk och ägg i en bunke.

* Lägg hälften av den rostade kålen i botten på en ugnsform.
* Lägg färsen ovanpå kålen och sedan ett lager kål på färsen.
* Toppa med smör i klickar och baka i ugnen i ungefär 30 minuter (lägg eventuellt lite folie över efter halva tiden).

Under tiden:

* Lägg lingonen i en skål och rör ihop dem med sockret.
* Låt stå och tina.


## Servering

Ta ut formen och servera kålpuddingen direkt, med rårörda lingon (eller lingonsylt).

